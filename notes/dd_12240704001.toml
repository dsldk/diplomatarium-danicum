
# Notes for dd_12240704001
[drb1]
  lemma = ""
  note = "sætningen er sammentrukket, idet der mangler 'den overenskomst, der er sluttet om', se nr. <a href='/books/dipdan/1225/dd_12251117001'>42</a>."
                
[drb2]
  lemma = ""
  note = "til august 1226. Kong Valdemar havde tidligere frivilligt lovet at yde 'en stor hjælp' til korstog mod Det hellige Land (DRB. I:5 nr. <a href='/books/dipdan/1223/dd_12231031001'>221</a>; jf. I:6 nr. <a href='/books/dipdan/1226/dd_12260609002'>55</a>). Honorius III var derfor interesseret i hans frigivelse, men blev vistnok stillet tilfreds ved nærværende overenskomst, omend den var tilvejebragt ved tvang og derfor juridisk ugyldig. I delegationen fra den tyske rigsstyrelse nævnes særskilt Hermann af Salza, den tyske ordens stormester, der må opfattes som kejser Frederik II.s betroede sendemand. Han har haft megen indflydelse i henhold til de væsentlige fordele, der er tilsikret kejseren (se særlig § 14) og hans korstogsplaner, og han formåede at forene pavens krav på kongen som korsfarer med kejser Frederiks planer. Hans indflydelse fremgår af, at han i juli 1225 var med til i San Germano at formulere tilsvarende vilkår for Frederiks eget korstog. Valdemar skulle nå til Det hellige Land i sommeren 1227, og Frederik lover i San Germano at drage af sted (fra Syditalien) til august 1227. Han vil føre 100 transportskibe og 50 galejer med sig og underholde en styrke på mindst 1.000 riddere i landet i to år. Som sikkerhed vil han deponere 100.000 guldmønter eller ligeværd i sølv. Skulle han dø eller på anden måde blive hindret i at tiltræde korstoget som lovet, skal dette depositum tilfalde korssagen i Det hellige Land efter nærmere bestemmelse af kongen af Jerusalem, patriarken, den tyske ordens stormester m.fl. På disse punkter er ligheden mellem de to dokumenter umiskendelig."
                
[drb3]
  lemma = ""
  note = "koggerne var højbordede, buttede sejlskibe, mest beregnet til transport. 1304 bestemtes, at nye danske ledingskogger skulle kunne bære 50 læster (DRB. II:5 nr. <a href='/books/dipdan/1304/dd_13040313001'>310</a> § 1). Snekkerne var mindre og slankere, jf. note 2 samt til begrebsbestemmelsen Techen, Wort- u. Sachregister, 424."
                
[drb4]
  lemma = ""
  note = "1227."
                
[drb5]
  lemma = ""
  note = "i marts 1223 havde Frederik II aftalt ægteskab med Isabella af Brienne, datter af titulærkongen af Jerusalem Johan, greve af Brienne, som teksten sigter til. Samme dag, ægteskabet blev indgået (1225 9/<a href='drb11'></a>, tillagde Frederik sig kongetitlen og tvang sin svigerfar bort. Hvis overenskomsten var trådt i kraft, ville de 25.000 mark sølv i afløsningssum for korstoget være tilfaldet denne nye konge af Jerusalem, se § 2."
                
[drb6]
  lemma = ""
  note = "august 1227."
                
[drb7]
  lemma = ""
  note = "_preter_, der kan oversættes enten 'med undtagelse af' eller 'foruden'. Den første overs. er snarest den rigtige, jf. slutn. af § 16 samt nr. <a href='/books/dipdan/1224/dd_12240710101'>17</a>, note 1."
                
[drb8]
  lemma = ""
  note = "kardinal Conradus, biskop af Porto, pavelig legat."
                
[drb9]
  lemma = ""
  note = "Engelbertus."
                
[drb10]
  lemma = ""
  note = "Conradus."
                
[drb11]
  lemma = ""
  note = "sikkerheden."
                
[drb12]
  lemma = ""
  note = "DRB. I:5 nr. <a href='/books/dipdan/1214/dd_12141231102'>48</a>, <a href='/books/dipdan/1216/dd_12160514002'>83</a>, <a href='/books/dipdan/1217/dd_12170131001'>106</a> samt evt. tabte diplomer."
                
[drb13]
  lemma = ""
  note = "Bertholdus."
                
[drb14]
  lemma = ""
  note = "Heinricus."
                
[drb15]
  lemma = ""
  note = "Brunwardus."
                
[drb16]
  lemma = ""
  note = "de til bispestolen liggende verdslige besiddelser og rettigheder."
                
[drb17]
  lemma = ""
  note = "kaldes i danske årbøger _Wotmund_ og _Wozemund_, Annales Danici 100—01. Se om beliggenheden Meklenburgisches UB. I nr. 217 Anm.; Usinger, Deutsch-dänische Geschichte, 166. Jf. iøvr. DRB. I:5 nr. <a href='/books/dipdan/1223/dd_12230924001'>217</a> § 3."
                
[drb18]
  lemma = ""
  note = "se smstds., note 2."
                
[drb19]
  lemma = ""
  note = "_pro se et pro omnibus suis amicis et cognatis_, jf. smstds. § 9. En mere tvivlsom overs. er 'for dem selv og for alle deres venner og slægtninge'."
                
[drb20]
  lemma = ""
  note = "på hoffet i Bardewik."
                
[drb21]
  lemma = ""
  note = "Henrik VII, jf. I:5 nr. <a href='/books/dipdan/1223/dd_12230924001'>217</a>. Han var født 1211 og endnu ikke myndig."
                
[drb22]
  lemma = ""
  note = "8\\. september 1224."
                
[drb23]
  lemma = ""
  note = "Eberhard."
                
[drb24]
  lemma = ""
  note = "overenskomsten er sluttet mellem Schwerinere og dansk-holstenske repræsentanter, og disses leder var grev Albert, statholder i Holsten m. m. Han betegnes i en samtidig pavebulle (nr. <a href='/books/dipdan/1224/dd_12240731002'>23</a>) som 'den, der har fået betroet beskyttelsen' af det danske rige, der siden den gyldne bulle af nytår 1214 indbefattede de nordtyske og vendiske lande (DRB. I:5 nr. <a href='/books/dipdan/1214/dd_12141231102'>48</a>). Hans og de andre forhandleres løfter og eder på overenskomsten skaffede den dog ikke ratificeret af de førende danske stormænd, der snart efter fremtrådte som 'Danmarks fyrster', se nr. <a href='/books/dipdan/1224/dd_12240710101'>17</a>, note 6, 16. — En delegation fra det tyske rigsstyre (jf. note 2) har deltaget i underhandlingerne, vistnok den dominerende forhandlingsgruppe. De fleste havde været garanter for Nordhausen-overenskomsten (I:5 nr. <a href='/books/dipdan/1223/dd_12230924001'>217</a>) og har således kunnet samarbejde virksomt med Schwerinerne mod Holstenerne og Danskerne. — Valdemars løfte i § 1 forudsætter direkte forhandlinger mellem den fangne konge og Hermann af Salza. Trods den i Nordhausen planlagte tvangsanvendelse mod fangen (I:5 nr. <a href='/books/dipdan/1223/dd_12230924001'>217</a> § 8, 9, 11) er dette den eneste indrømmelse, der nævnes i de vidtløftige overenskomster. I henhold til sit tidligere løfte gik den fangne konge med til at foretage sit korstog i forbindelse med kejserens, idet en koordination med korstogsplaner fra anden side overhovedet var en naturlig ting. Hermann må have besøgt kongen, der da holdtes fængslet på Dannenberg i Verden stift, vest for Elben. At udstedelsen er sket her, kan støttes på, at landet øst for Elben karakteriseres som 'transalbingisk' (§ 4, 17). Dokumentet betegnes derfor gerne som Dannenberg-overenskomsten. Usikkert er blot, om de dansk-holstenske repræsentanter ville forhandle på dette sted under disse vilkår, da de få måneder efter synes at stå stejlt på udpegningen af et for dem sikkert forhandlingssted, se nr. <a href='/books/dipdan/1224/dd_12240710101'>17</a>, note 16. — Spørgsmålet om, fra hvilken side overenskomsten stammer, lader sig besvare med temmelig stor sikkerhed. Skriveren må have været af tysk afstamning, som det fremgår af navneformerne, se anf. note, og særlig må mærkes, at den danske drost Troels får sit navn stavet med tysk ortografi (_Drugillus_ for _Th_-, se I:5 nr. <a href='/books/dipdan/1215/dd_12150729001'>57</a>, note 5). Skriverhånden er endvidere den samme, der findes i et par tilføjelser til den sluttelige overenskomst nr. <a href='/books/dipdan/1225/dd_12251117001'>42</a>. Ved denne stod Danskerne alene over for Schwerinerne, idet der ikke længere var tale om forhandlere fra rigsstyret. Det viser tydeligt, at skriveren skal søges i kredsen omkring greven af Schwerin. — De segl, der lader sig sikkert identificere, repræsenterer såvel Schwerinere som Danskere og rigsstyrets underhandlere. Skønt overenskomsten i kraft af denne besegling må antages akcepteret af alle tre parter, kan den dog ikke betragtes som ratificeret. Dens gyldighed er i § 22 gjort betinget af, at den godkendtes af de tyske rigsfyrster på et senere hof. Men da dette fandt sted, forkastede Danskerne og Holstenerne traktaten, og dermed var en helt ny situation opstået, som ikke var forudset, da ordlyden udformedes, se nr. <a href='/books/dipdan/1224/dd_12240710101'>17</a>, note 16. — Enkelte ord i indledn. og § 8, 11 og 15 er overtaget fra DRB. I:5 nr. <a href='/books/dipdan/1223/dd_12230924001'>217</a>, der har tjent som diplomforlæg."
                