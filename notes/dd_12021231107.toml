
# Notes for dd_12021231107
[drb1]
  lemma = ""
  note = "Privilegiet er formet som en stadfæstelse af diplomforlægget, udstedt af ærkebiskop Absalon 1180 12. maj, der igen er en stadfæstelse af kong Valdemar I.s privilegium af 1180 6. februar. Med hensyn til indholdet følges forlægget nøje, dog på ét punkt nær. Immuniteten gælder efter Absalons privilegium kun for besiddelserne på Fyn — i Anders Sunesens har den gyldighed for besiddelser i hele Danmark, se nærmere note 4. En herhenhørende afgrænsning af de frie besiddelser til 30 bol, der finder omtale to steder i Absalons diplom, er på samme måde udgået i efterfølgerens fornyelse. For så vidt angår formuleringen, er det påfaldende, at det nye ærkebiskoppelige diplom optager det forrige i sig, endog i en sådan grad, at dettes underskriverformler anføres linie for linie. I virkeligheden vilde det være mest træffende at karakterisere Anders Sunesens stadfæstelse som en transsumpt, jf. nr. <a href='/books/dipdan/1200/dd_12001231101'>25</a>, note 1. Da udstederen optræder som ærkebiskop, må diplomet være blevet til efter 1202, i hvilket år han tidligst kan have båret denne titel, jf. nr. <a href='/books/dipdan/1202/dd_12021231101'>46</a>, note 1. Den senest mulige tidsgrænse fremgår af tituleringen af en af underskriverne, Tord. Han kaldes her kannik i Lund. 1211 var han forfremmet til dekan, se DRB. 1:5 nr. <a href='/books/dipdan/1211/dd_12111231101'>3</a>—<a href='/books/dipdan/1211/dd_12111231102'>4</a> af 1211 u. d. Nærværende stadfæstelse kan herefter senest være udstedt i 1211."
                
[drb2]
  lemma = ""
  note = "Se nr. <a href='/books/dipdan/1201/dd_12011231102'>41</a>, note 4."
                
[drb3]
  lemma = ""
  note = "Skete ved det i note 1 nævnte Valdemardiplom."
                
[drb4]
  lemma = ""
  note = "Heri ligger der en afgørende forskel i forhold til diplomforlægget, jf. note 1. Når det i texten siges, at Anders Sunesen (igennem Absalons stadfæstelse) bekræfter kong Valdemars bevilling for klostret, støttes dette ganske vist af den bevarede ordlyd af det kongelige privilegium. Men da Absalons diplom udtrykkeligt understreger, at immuniteten kun gælder de fynske ejendomme, turde det være tilladeligt at slutte, at Valdemardiplomet, som kun kendes i afskrift, senere er rettet fra at gælde for Fyn til at gælde for landet som helhed."
                
[drb5]
  lemma = ""
  note = "Den latinske text har _coloni exacti_. Det sidste ord kan tænkes at være fejl for _exactori_, hvorefter oversættelsen vilde lyde: 'hvad førnævnte kirkes landboer ..... til kongsgårdens ombudsmand'."
                
[drb6]
  lemma = ""
  note = "Ordlyden er her overført fra det gamle privilegium af 1180 6. februar."
                
[drb7]
  lemma = ""
  note = "Forsvunden bebyggelse på Fyn."
                
[drb8]
  lemma = ""
  note = "Tabt."
                
[drb9]
  lemma = ""
  note = "Ps. 106,17."
                
[drb10]
  lemma = ""
  note = "At en gejstlig af lavere rang underskriver foran ærkebiskoppen, er en uregelmæssighed, som næppe kan gå tilbage til den originale text."
                
