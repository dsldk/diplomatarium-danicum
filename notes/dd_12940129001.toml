
# Notes for dd_12940129001
[drb1]
  lemma = ""
  note = "Hvirving (egtl. Rundkreds) var Navnet paa visse Gilder, der maaske havde en særlig Oprindelse, men efterhaanden antog samme Karakter som Gilderne iøvrigt (Poul Johs. Jørgensen, Dansk Retshistorie S. 444 fig.). Stadsrettens Forbud mod Gilder og Hvirvinger bundede utvivlsomt i Kirkens Uvilje mod det ved Gildernes Sammenkomster stedfindende Drikkeri og de dermed følgende Uordener. Det var sikkert medvirkende til at fremkalde de i to senere Breve (Nr. 183 og Nr. 197) omtalte Uroligheder blandt Borgerne i København i Aarene nærmest efter Stadsrettens Udstedelse. Forbudet lod sig ikke opretholde i Længden."
                
[drb2]
  lemma = ""
  note = "Meningen maa være: og af Stadens Formue, jf. Paragraffens sidste Punktum."
                
[drb3]
  lemma = ""
  note = "Herremand kaldtes paa denne Tid Medlemmerne af den under Udvikling værende Adelstand. Bestemmelsen er begrundet i Frygten for, at Ægtemanden — hvis han bosatte sig i Byen — under Paaberaabelse af Adelens priviligerede Stilling skulde unddrage sig sine Pligter over for Byen."
                
[drb4]
  lemma = ""
  note = "Meningen maa være, at 9 Ørtugs Boden skal udredes to Gange, men saaledes at Staden her faar Halvdelen af det samlede Beløb, ikke blot en Fjerdedel."
                
[drb5]
  lemma = ""
  note = "herved menes selve Stadsretten af 1294."
                
[drb6]
  lemma = ""
  note = "Plankerne var Stolper anbragte paa Volden som Led i Stadens Befæstning (se H. U. Ramsing, Københavns Historie og Topografi III S. 9). Jf. ogsaa §§ 56 og 84."
                
[drb7]
  lemma = ""
  note = "ved Nægtelsesed menes uden Tvivl ikke en simpel Partsed, men Partsed med Mededsmænd, der i Reglen aflagdes af sagsøgte og bekræftede hans Paastand, som indeholdt en Benægtelse af Sagsøgerens Paastand."
                
[drb8]
  lemma = ""
  note = "d. v. s. til at dømme, aflægge Ed, vidne, være Nævning o. lign. og vistnok ogsaa til at indgaa i hvert Fald visse Kontrakter."
                
[drb9]
  lemma = ""
  note = "jf. § 1."
                
[drb10]
  lemma = ""
  note = "d. v. s. Kirkeretten og den verdslige Ret."
                
[drb11]
  lemma = ""
  note = "ved et dobbelt Saar skal rimeligvis forstaas det samme som i Landskabslovene kaldes et gennemstunget Saar, d. v. s. et Saar, der gik tværs igennem vedkommende Legemsdel, saaledes at der var Saar paa begge Sider."
                
[drb12]
  lemma = ""
  note = "d. v. s. en varig Lemlæstelse eller anden Skade."
                
[drb13]
  lemma = ""
  note = "d. v. s. Lovovertrædelser."
                
[drb14]
  lemma = ""
  note = "'velbarth' betyder: dygtig banket."
                
[drb15]
  lemma = ""
  note = "Endebod var Stadens Toldbod. I hvert Fald senerehen blev der ogsaa i Markedstiden her holdt Ret af Byfogden. Om dens Beliggenhed se H. U. Ramsing, Københavns Historie og Topografi III S. 109. Jf. ogsaa 78."
                
[drb16]
  lemma = ""
  note = "det latinske Ord er 'vicus', der i Almindelighed betyder Gade eller Stræde. Det antages imidlertid her at sigte til et Led i Byens Befæstning (jf. H. U. Ramsing, anf. Sted; Oluf Nielsen, Københavns Diplomatarium I S. 38)."
                
[drb17]
  lemma = ""
  note = "nemlig for at det skal være muligt at sagsøge ham i hans Fraværelse; stiller han ingen Værge for sig, kan han alligevel stævnes, men behandles da som udebleven under Sagen med de dertil knyt tede ubehagelige Følger."
                
[drb18]
  lemma = ""
  note = "de samme, som straks efter kaldes Planker."
                
[drb19]
  lemma = ""
  note = "for at vanskeliggøre Handel med stjaalne Koster, vel i første Linie stjaalet Kvæg, var det gjort til Pligt for den, der købte Kvæg eller Ting, som var fuldt forarbejdede og færdige til Brug, at sikre sig, at en anden Person end Sælgeren vilde indestaa for dennes Hjemmel til Tingen. Hvis denne alligevel viste sig at være stjaalen, kunde Køberen, der maatte udlevere den til Ejeren, holde sig til den paagældende. En saadan Person kaldes baade her og i Landskabslovene for 'Ven'."
                
[drb20]
  lemma = ""
  note = "d. v. s. Fogeden."
                
[drb21]
  lemma = ""
  note = "Bestemmelsen kunde tænkes at ville beskytte Bispen mod Tab som Følge af den paa denne Tid stadig slettere Mønt."
                
