<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Indledning</title>
        <author>Markus Hedemann</author>

        <editor n="2">Thomas Hansen</editor>
      </titleStmt>
      <publicationStmt>
        <p>Publication Information</p>
      </publicationStmt>
      <sourceDesc>
        <p>Information about the source</p>
      </sourceDesc>
    </fileDesc>
  </teiHeader>
  <text>
    <body>
      <div>
        <head>
          <orig>Indledning</orig>
        </head>
        <head type="sub">
          <orig><hi rend="strong">Introduktion til <hi rend="italic">Diplomatarium
            Danicum</hi></hi></orig>
        </head>
        <byline>af Markus Hedemann</byline>
        <div>
          <p><hi rend="italic">Diplomatarium Danicum</hi> er en stort anlagt tekstkritisk udgave af
            danske middelalderbreve. Heri findes i princippet alle middelalderbreve fra danskere,
            til danskere eller omhandlende danskere og Danmark. </p>
          <p>Brevene har siden omkring 1600 hørt til historikernes vigtigste kilder til dansk
            middelalderhistorie, og udgaven er et af middelalderhistorikernes vigtigste
            arbejdsredskaber. Brevene er hovedsagelig affattet på latin, nedertysk (også kaldet
            plattysk) eller gammeldansk. Hertil slutter sig en lille gruppe på fransk og
            nederlandsk. Ét har en græsk version: Det drejer sig om Manuel Paleologus' overdragelse
            af en flig af Jesu kjortel i 1402 til dronning Margrete. </p>
          <p>Næsten alle brevene er juridiske dokumenter, for private breve er kun bevaret i meget
            ringe antal. Disse juridiske dokumenter er af meget forskellig art: internationale
            traktater, kongelig lovgivning og retsudøvelse, pavelige udnævnelser til gejstlige
            embeder, hansestædernes korrespondance vedrørende forholdet til Danmark, danske
            dokumenter vedrørende fast ejendom osv. Brevene ligger for størstedelens vedkommende i Rigsarkivet og i 
          Det Kongelige Bibliotek; derudover befinder de sig i arkiver og universitetsbiblioteker i Norden, Vatikanarkivet,
          Public Record Office, Den Tyske Ordensmesters arkiv i Berlin eller hanseatiske byarkiver. Et mindretal af breve befinder sig
          i Paris, Bourges, Bruxelles, Mainz, Wien; et enkelt brev befinder sig i universitetsbiblioteket i Baldwin, Kansas.
          
          </p>
          <p><hi rend="italic">Diplomatarium Danicum</hi> har været udgivet siden 1938 af Det Danske
            Sprog- og Litteraturselskab. I år 2000 udkom det sidste trykte bind af værket, som da
            bestod i 35 bind plus 35 parallelbind i oversættelsesrækken <q>Danmarks Riges Breve</q>. På det
            tidspunkt dækkede <q>Diplomatarium Danicum</q> perioden 789 til 1400. Fra 2001 til 2021 udkom
            Diplomatarium Danicum online dækkende årene 1401 til 1439 fuldstændigt plus en torso
            bestående af årene 1440 til 1450. For årene 1413 til 1439 er der dog ikke en ledsagende
            oversættelse, men regesterne (dvs. den indledende opsummering af diplomets indhold) er
            udvidet betragteligt i forhold til den øvrige praksis og udgør dermed egentlige
            parafraser. I perioden 2021 til 2023 er den trykte del af <q>Diplomatarium Danicum</q> samt
            <q>Danmarks Riges Breve</q> blevet digitaliseret, hvilket danner baggrund for den nuværende
            online ressource, der dækker årene 789 til 1439 (1450).</p>
          <p>Den trykte udgave af <hi rend="italic">Diplomararium Danicum</hi> og <hi rend="italic"
              >Danmarks Riges Breve</hi> samt publiceringen online af diplomer for perioden 1401 til
            1439 (1450) er finansieret af Carlsbergfondet. Digitaliseringen af den trykte udgave er
            finansieret af A.P. Møller og Hustru Chastine Mc-Kinney Møllers Fond til Almene
            Formaal.</p>


          <p/>
        </div>
        <div>
          <head>
            <orig><hi rend="strong">Diplomer og formler</hi></orig>
          </head>
          <p>Et diplom er den skriftlige udfærdigelse af en retshandel, dvs. en juridisk bindende
            aftale eller disposition. Dette dokument er gjort retsgyldigt ved særlige formalia, fx
            besegling eller underskrift. Dermed bliver diplomet et retsstiftende dokument. Således
            er der formel overensstemmelse imellem den ydmygste lejekontrakt og den mest pompøse
            domsafsigelse. Diplom oversættes på dansk til ’brev’, hvilket for så vidt ikke er helt
            heldigt, når man tænker på den moderne betydning af brev som personlig meddelelse af som
            oftest venskabelig eller familiær karakter; men betegnelsen 'brev' fastholdes imidertid
            af historiske årsager.</p>
          <p> Formen er fælles for det heterogene brevmateriale. Brevene er udformet med brug af faste afsnit og 
            standardvendinger, såkaldte formler.
            Brevene indledes som regel med at nævne en udsteder og ofte også en
            modtager, mens årsagen til dokumentets affattelse, hovedærindet, udtrykkes i brevenes
            hovedafsnit. Derudover kan en række andre formler optræde efter behov eller fast praksis
            hos udsteder og modtager. Denne udprægede formalisme giver brevene det fællespræg,
            der begrunder deres samlede udgivelse i én publikation.</p>
          <p>Ideelt set kan breve deles op på følgende vis:</p>

          <p><q>Protokol</q>, dvs. indledning som kan deles op i tre underkategorier:</p>
          <p rend="center"><q>Invocatio</q>, dvs. en påkaldelse af Gud</p>
          <p rend="center"><q>Intitulatio</q>, dvs. udsteder/afsender</p>
          <p rend="center"><q>Inscriptio</q>, dvs. modtager/adressat</p>
          <p><q>Arenga</q>, dvs. en generel betragtning af religiøs, politisk eller filosofisk art.
            Meget hyppigt tager betragtningen sigte på skriftens nytte for hukommelsen</p>
          <p><q>Promulgatio</q>, dvs. en overgangsformel, ”vi gør vitterligt”, ”det skal være kendt”
            el. lign.</p>
          <p><q>Dispositio</q>, dvs. hoveddelen: Brevets egentlige anledning og indhold</p>
          <p><q>Corroboratio</q>, dvs. advarsel mod at handle imod brevets dispositioner</p>
          <p><q>Eskatokol</q>, dvs. afslutning som kan deles op i tre underkategorier:</p>
          <p rend="center"><q>Testes</q> eller <q>confirmatio</q>, dvs. opregning af de personer der
            sætter deres segl på brevet og/eller garanterer dets indhold</p>
          <p rend="center"><q>Datum</q>, dvs. angivelse af tid og sted</p>
          <p rend="center"><q>Appreciatio</q>, dvs. en afsluttende påkaldelse af Gud med ønsket om,
            at de i brevet anførte dispositioner vil blive ført ud i livet.</p>
          <p><q>Arenga, Promulgatio, Dispositio</q> og <q>Corroboratio</q> kalder man samlet
              <q>Tekst</q> eller <q>Kontekst</q>.</p>
          <p>Det sker sjældent – om nogensinde – at et brev indeholder samtlige kategorier,
            endsige samtlige kategorier i nævnte rækkefølge. I senmiddelalderen optræder arengaen fx
            ikke nær så hyppigt som i højmiddelalderen og tidlig middelalder. Men brevene
            indeholder altid en eller flere af disse kategorier og har således altid en udpræget
            formelagtig stil.</p>
          <p>Breve kan inddeles i to hovedkategorier: åbne og lukkede breve. Åbne breve er
            offentlige bekendtgørelser af enhver art (vidnesbyrd, pantsættelser, krigserklæringer,
            fredsslutninger osv.). Lukkede breve er hyppigst befalingsskrivelser og udnævnelser med
            én eller få modtagere. Selve ordet diplom er afledt af det græske di-ploun, fordoble, og det
            afledte substantiv, <q>diploma</q>, går tilbage til romersk tid, hvor det betegnede et
            dokument bestående af to blyplader med et anbefalingsbrev fra senatet, dvs. et pas eller
            en begunstigelse, typisk den romerske borgerret, fra en højtstående magistratsperson
            eller kejseren selv. Det er muligvis betydningen ’at fordoble’, der har givet anledning
            til middelalderens <q>diplomatarius</q>, som betyder ’kopist’ eller
            ’kancelliafskriver’</p>
          <p/>

        </div>
        <div>
          <head>
            <orig><hi rend="strong">Forløbere</hi></orig>
          </head>
          <p>Diplomatarium Danicum har en lang tilblivelseshistorie. Den første danske historiker,
            der for alvor benyttede diplomer, var Arild Hvitfeld (1546-1609), der som rigens kansler
            havde fri adgang til kongens arkiv. Han benyttede i vid udstrækning diplomer i sin
            <q>Danmarckis Riigis Krønicke</q> fra omkr. 1600, som ind imellem kan føles mere som en
            diplomudgave end en analytisk fremstilling. Også selv om Hvitfeld ind imellem synes at
            have konstrueret diplomer selv, kan man ikke nægte, at hans krønike er den første
            moderne kildebaserede fremstilling af Danmarks historie, og anvendt med varsomhed er han
            primær kilde til et ikke helt ringe antal nu tabte diplomer. I 1700-tallet ydede
            historikerne Hans Gram (1685-1748) og Jacob Langebek (1710-1775) en enorm indsats for at
            samle diplomer ind og afskrive dem. De blev dog aldrig trykt, men findes indbundne på
            Rigsarkivet under serienavnet <q>Langebek, Jacob, diplomatarium</q>, uofficielt kaldt <q>Langebeks
            diplomatarium</q>. Den dag i dag er Langebeks diplomatarium en vigtig ressource, da det
            strækker sig helt op i 1500-tallet, og da det indeholder afskrifter af diplomer og
            beskrivelser af segl, som er gået tabt i dag. I 1800-tallet kom adskillige regionale og
            lokaler diplomatarier til, fx <q>Harsyssels Diplomatarium</q>, <q>Diplomatarium Flensborgense</q>,
            <q>Kjøbenhavns Diplomatarium</q> (som går op til 1728), <q>Dueholm klosters Brevbog</q>, <q>Ribe
            Oldemoder</q> osv. Hertil slutter sig publikationerne <q>Ældste danske Arkivregistraturer</q>,
            <q>Eline Gøyes Jordebog</q> og <q>Adelige Brevkister</q>, der alle indeholder værdifulde oplysninger om
            tabte diplomer. I 1828 besluttede Det Kongelige Danske Videnskabernes Selskab at lade et
            regestværk udarbejde indeholdende alle trykte aktstykker vedrørende dansk historie
            indtil 1660. Udgivelsen kom imidlertid først i gang i 1847 og strakte sig til 1907 under
            titlen <q>Regesta diplomatica historæ Danicæ. Chronologisk Fortegnelse over hidtil trykte
            Diplomer og andre Brevskaber til Oplysning af den danske Historie fra de ældste Tider
            indtil Aar 1660</q>. Fra 1894 til 1906 udgav Kildeskriftselskabet 1. række af <q>Repertorium
            diplomaticum regni Danici mediævalis</q>, en fortegnelse over diplomer og disses afskrifter
            i danske arkiver for perioden 1085 til 1450. Fortegnelsen, <q>Repertoriet</q> i daglig tale, er
            indrettet således, at diplomer, der allerede er trykt, noteres med en henvisning til det
            pågældende tryk, hvorimod ikke før trykte diplomer gengives i uddrag. </p>
          <p>I begyndelsen af det 20. årh. forelå således mange værdifulde diplomudgaver. Ikke
            mindst havde man et ret nøje overblik over, hvad der rent faktisk befandt sig af
            diplomer i danske og udenlandske arkiver og biblioteker. Dette var en afgørende
            forudsætning for et egentligt, fuldstændigt diplomatarium. Dvs. et diplomatarium, der ud over selve originalteksten indeholder en udtømmende metatekst
            i form af regest (dvs. kort indledende referat), arkivalske oplysninger med fuldt udfoldet
            overleveringshistorie, materiel beskrivelse af diplomet, fuldt udfoldede bibliografiske oplysninger, tekskritisk apparat,
            henvisninger til eventuelle forlæg for diplomet og ikke mindst oversættelse.</p>
          <p>Da Det Danske Sprog- og Litteraturselskab fik en opfordring i 1931 fra Carlsbergfondet
            til at indsende en ansøgning med henblik på at etablere en redaktion, der skulle tage
            sig af at udgive et udtømmende diplomatarium, var man derfor ikke sen til at tage opfordringen
            op. Således blev den første ansøgning sendt ind til Carlsbergfondet 1931: Ansøgningen
            nød fremme, og i 1932 kunne man gå i gang med arbejdet. I 1938 forelå således det første
            bind dækkende årene 1250 til 1265 forsynet med principperne for udgivelsen.</p>
        </div>

      </div>
    </body>
  </text>
</TEI>
