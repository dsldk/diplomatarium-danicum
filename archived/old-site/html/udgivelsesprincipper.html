<div style="margin-bottom: 0px;     margin-left: auto;     margin-right: auto;     margin-top: -40px;     max-width: 50em;     width: 33em;     font-family: sans-serif;     font-size: 13pt;     text-align: justify;     ">
    <div id="sidebar" style="position: absolute;         top: 210px;         left: 100px;         width: 237px;">
        <a style="position: relative;             display: block;             padding: 10px 15px;             margin-bottom: -1px;             background-color: #fff;             border: 1px solid #ddd;             " href="/udgivelsesprincipper">Udgivelsesprincipper</a>
        <a style="position: relative;             display: block;             padding: 10px 15px;             margin-bottom: -1px;             background-color: #fff;             border: 1px solid #ddd;             " href="/udgivelsesprincipper">Brug af tekstkritisk apparat</a>
        <a style="position: relative;             display: block;             padding: 10px 15px;             margin-bottom: -1px;             background-color: #fff;             border: 1px solid #ddd;             " href="/udgivelsesprincipper">Søgevejledning</a>
        <a style="position: relative;             display: block;             padding: 10px 15px;             margin-bottom: -1px;             background-color: #fff;             border: 1px solid #ddd;             " href="/udgivelsesprincipper">Brug af registre</a>
        <a style="position: relative;             display: block;             padding: 10px 15px;             margin-bottom: -1px;             background-color: #fff;             border: 1px solid #ddd;             " href="/udgivelsesprincipper">Fakta om projektet</a>
        <a style="position: relative;             display: block;             padding: 10px 15px;             margin-bottom: -1px;             background-color: #fff;             border: 1px solid #ddd;             " href="/udgivelsesprincipper">Om oversættelsen</a>
        <a style="position: relative;             display: block;             padding: 10px 15px;             margin-bottom: -1px;             background-color: #fff;             border: 1px solid #ddd;             " href="/udgivelsesprincipper">Oversættelsespraksis</a>
    </div>
    <h1>Udgivelsesprincipper</h1>
    <p>I udgivelsesprincipperne er redegjort for</p>
    <ol>
        <li>
            <a href="#afgrænsning">Stoffets afgrænsning</a> — dvs. hvad er med i udgaven</li>
        <li>
            <a href="#ordning">Stoffets ordning</a> — hvordan stoffet er tilrettelagt for
            læseren</li>
        <li>
            <a href="#udgivelse">Tekstudgivelsen</a> — hvordan den enkelte tekst fremtræder</li>
    </ol>
    <h2 id="afgraensning">1. Stoffets afgrænsning</h2>
    <p>Udgivelsen af Diplomatarium Danicum omfatter tiden 789—1450. Som hovedregel medtages alle
        breve og diplomer, der vedrører Danmark i dets daværende omfang, dvs. foruden det nuværende
        Danmark også Sydslesvig og de skånske provinser; derimod ikke Færøerne og Grønland.</p>
    <p> Diplomer fra de af Danmark afhængige lande som Rügen og Estland er kun medtaget i det
        omfang, de berører Danmark og danske. Følgende forhold skal særligt omtales:</p>
    <ol>
        <li>Fra Stadtbücher, kapitelakter o.l. er kun sådanne notitser medtaget, der tydeligt
            fremtræder som referater af breve (f.eks. nr. 149).</li>
        <li>Af stadsretter og rigslove er kun sådanne medtaget, der har bevaret diplomkarakter
            (f.eks. Københavns stadsret 1254, nr. 138). Love, der som f.eks. den Abel-Kristofferske
            forordning kun er overleveret i ufuldstændig diplomatarisk form i lovhåndskrifter, er
            udeladt.</li>
        <li>Af pavens almindelige buller til hele gejstligheden eller til enkelte ordener er kun
            medtaget sådanne buller, som er direkte stilet til en dansk modtager, se f.eks. nr.
            396.</li>
    </ol>
    <p>Som helhed gælder det, at breve udstedt af eller stilet til danske institutioner og personer
        er givet <em>in extenso</em>, mens udenlandske breve, hvori Danmark eller danske personer
        eller forhold omtales, og breve, der er udstedt af fremmede i Danmark, men ellers ikke
        vedrører Danmark, er givet i regest eller excerpt, som regel på grundlag af en tidligere
        udgave.</p>
    <h2 id="ordning">2. Stoffets ordning</h2>
    <p>Stoffet fremtræder i kronologisk rækkefølge. Udaterede breve, som kan henføres til en bestemt
        dato, er anført under denne; hvis et brev kan henføres til et bestemt kortere tidsrum, er
        det anført ved den tidligst mulige dato (således står udaterede vidisser umiddelbart efter
        de vidimerede breve), mens breve af mere ubestemmelig datering vil blive samlet ved rækkens
        slutning, hvor også de afgjort uægte breve vil være at finde.</p>
    <h2 id="udgivelse">3. Tekstudgivelsen</h2>
    <p>Tekstudgivelsen af Diplomatarium Danicum består af fire dele:</p>
    <ul>
        <li>
            <a href="#indledning">3.1 Indledning</a> — redegørelse for de oplysninger, der ledsager
            hver enkelt tekst</li>
        <li>
            <a href="#gengivelse">3.2 Tekstgengivelsen</a> — konventioner benyttet ved gengivelsen
            af teksten</li>
        <li>
            <a href="#noteapparat">3.3 Noteapparat</a> — oversigt over de forskellige slags noter,
            der tilknyttes teksten</li>
        <li>
            <a href="#oversaettelse">3.4 Oversættelse</a> — redegørelse for
            oversættelsespraksis</li>
    </ul>
    <h3 id="indledning">3.1 Indledning</h3>
    <p>Enhver tekst på diplomatarium.dk indledes af hhv. en regest og en række diplomatariske
        oplysninger.</p>
    <h4 id="regest">3.1.1 Resumé</h4>
    <p>Samtlige breve er forsynet med en kort regest undtagen i de tilfælde, hvor et brev kun
        foreligger overleveret som et kort dansk resumé (dansk arkivregistratur o.l., se f.eks. nr.
        89), idet en regest her i det væsentlige blot ville gentage resuméets ordlyd. Som hovedregel
        for regesten gælder, at den nævner udstederen og modtageren og giver et kort resumé af
        indholdet; nogen fuldstændig overensstemmelse mellem regestaffattelserne i alle rækkens bind
        er iøvrigt ikke tilstræbt. Historisk kendte personers og steders navne står i regesten i den
        form, der har vundet hævd; ikke-kendte personers og steders navne er gengivet i normaliseret
        moderne form, hvor dette har været muligt; dog har man bibeholdt de latinske navne på
        gejstlige uden for Norden.</p>
    <h3 id="diplopl">3.1.2 Diplomatariske oplysninger</h3>
    <p>Herunder er redegjort først og fremmest for alle originaler og middelalderlige afskrifter;
        desuden for alle senere afskrifter og publikationer af nu tabte forlæg; eftermiddelalderlige
        andenhånds-afskrifter er lejlighedsvis anført, hvor de har været af betydning for
        forskningen. Under <em>A</em>, <em>B</em> osv. er anført originale breve, under <em>Aa</em>,
            <em>Ab</em>, <em>Aa1</em>, <em>Ab1</em> osv. afskrifter, cf. følgende stemma:</p>
    <p>For originalers vedkommende oplyses:</p>
    <ul>
        <li>
            <b>Opbevaringssted</b>. Med hensyn til opbevaringsstedet er anført arkivet (cf. arkiv-
            og biblioteksfortegnelsen) og arkivsignaturen</li>
        <li>
            <b>Størrelse</b> er angivet i cm: bredde X højde i største mål (plica ikke udfoldet);
            derefter følger i parentes højdemål på plica, ligeledes i cm. Herefter er der givet
            oplysning om eventuelle læderinger i originalens tekst.</li>
        <li>
            <b>Segl</b>. Om beseglingen er oplyst: <ol>
                <li>antallet af segl, hvad enten de er bevaret eller tabt</li>
                <li>de bevarede segls ejermænd</li>
                <li>de enkelte segls befæstelse og eventuelle tilstand</li>
            </ol> For danske segls vedkommende er desuden seglets materiale og farve meddelt, og der
            er henvist til dets eventuelle publikation i sigilværkerne: <em>Danske kongelige
                Sigiller</em>, <em>Danske gejstlige Sigiller</em>, <em>Danske adelige Sigiller</em>
            eller <em>Danske Købstæders Segl</em>. </li>
        <li>
            <b>Påskrifter</b>. Af påskrifter på brevenes bagside eller på plica er meddelt: <ol>
                <li>de af brevets afsendere skrevne bemærkninger (kurialsignaturer, adresser på
                    luk-kede breve)</li>
                <li>de middelalderlige påskrifter på de i danske arkiver opbevarede breve</li>
                <li>senere påskrifter, der giver oplysning udover, hvad der står i selve brevet</li>
            </ol>
        </li>
        <li>
            <b>Registraturer</b>. Hvis brevet findes omtalt i de ældste arkivregistraturer, er dette
            meddelt. Om afskrifter er opbevaringsstedet meddelt, undtagen ved afskrifter fra de mest
            gængse samlinger (de danske brevbøger, Regesta Vaticana, Bartholins Collectanea osv.),
            hvor der kun er henvist til samlingen, mens oplysninger om dennes opbevaringssted er
            angivet i fortegnelserne <a href="http://diplomatarium.dk/registre">http://diplomatarium.dk/registre</a>. Tillige er overskrifterne i brevbøgerne
            gengivet (trykt kursiv). Under Atlas er henvist til nummer i facsimileudgaven <em>Corpus
                Diplomatum Regni Danici</em>.</li>
        <li>
            <b>Tryk</b>. I almindelighed er kun angivet diplomets udgivelse i de mest kendte og
            benyttede diplomsamlinger: <em>Acta Pontificum Danica</em>, <em>Acta Pontificum
                Suecica</em>, <em>Bremisches Urkundenbuch</em>, <em>Bullarium Danicum</em>,
                <em>Bunge Liv-, Esth- und Curländisches Urkundenbuch</em>, <em>Diplomatarium
                Svecanum</em>, <em>Diplomatarium Norvegicum</em>, <em>Hamburgisches
                Urkundenbuch</em>, <em>Hansisches Urkundenbuch</em>, Hasse
                <em>Schleswig-Holstein-Lauenburgische Regesten und Urkunden</em>, Leverkus
                <em>Urkundenbuch des Bisthums Lübeck</em>, <em>Lübeckisches Urkundenbuch</em>,
                <em>Meklenburgisches Urkundenbuch</em>, <em>Urkundensammlung der
                Schleswig-Holstein-Lauenburgischen Gesellschaft f. vaterlåndische Geschichte</em>,
                <em>Pommersches Urkundenbuch</em>, Riedel <em>Codex Diplomaticus
                Brandenburgensis</em>, Rydberg <em>Sverges Traktater</em>, Sudendorf
                <em>Urkundenbuch zur Geschichte der Herzoge von Braunschweig und Lüneburg und ihrer
                Lande</em>, Thorkelin <em>Diplomatarium Arna-Magnæanum</em> samt <em>Westfälisches
                Urkundenbuch</em>. Dog er tryk fra andre publikationer anført, hvor det skønnes
            hensigtsmæssigt, f.eks. når et brev ikke findes trykt i et af ovennævnte værker, eller
            når andre publikationer udførligere drøfter datering, ægthed el. lign. Ligeledes er som
            regel alle tidligere danske tryk anført. Kun i særlige tilfælde er der gjort rede for
            trykkets forlæg. Efter tankestreg er anført diplomets nummer i Regesta Diplomatica
            Historiæ Danicæ og i Erslev <em>Repertorium Diplomatum Regni Danici Mediaevalis</em>
            samt ved pavebuller numret i Potthast <em>Regesta Pontificum Romanorum 1198—1304</em> og
            i de franske regestværker. Hvor diplomer er gengivet i excerpt eller regest, anføres som
            regel blot et enkelt tryk samt nummer i Regesta, Repertorium og Potthast. De
            diplomatariske oplysninger meddeler endelig eventuelle redegørelser mht. ægthed,
            datering osv. Umiddelbart inden tekstgengivelsen anføres det (de) til tekstens udgivelse
            benyttede forlæg, hvor der kan være tvivl herom, altså f.eks. 'tekst efter A, lakuner
            udfyldt efter Aa'.</li>
    </ul>
    <h2 id="gengivelse">3.2 Tekstgengivelsen</h2>
    <p>
        <b>Skriftsnit</b>. Breve og uddrag af breve, der er bevaret i diplomform, er trykt med
        antikva. <!--referater og regester er trykt med kursiv.--> Det benyttede forlæg er gengivet
        bogstavret og tegnret; gengivelse af forlæggets palæografiske ejendommeligheder er derimod
        ikke tilstræbt. Varianter af samme bogstav er således ikke gengivet, <em>v</em> og
            <em>j</em> betragtes i de latinske tekster som varianter af <em>u</em> og <em>i</em> og
        er derfor gengivet ved disse. I overensstemmelse hermed er alle abbreviaturer (i latinske
        ord) opløst uden kursivering eller angivelse af forkortelsestegn. I danske ord (hvor
        vokaliseringen er mindre konstant end i latinske) er opløste abbreviaturer trykt med
        kursiv.</p>
    <p>
        <b>Store bogstaver</b> anvendes kun i egennavne og deraf afledte adjektiver samt ved
        periodebegyndelser.</p>
    <p>
        <b>Interpunktion</b>. Den middelalderlige tegnsætning er bevaret, dog er ethvert andet tegn
        end punkt (.) og streg (/) gengivet ved i. En normalisering af tegnsætningen har været
        overvejet, men da den middelalderlige interpunktion ofte følger et retorisk-rytmisk princip,
        har man anset det for at være af værdi ikke ved normalisering at udviske dette; dog har man
        for at lette forståelsen indsat et særligt skilletegn (♢), hvor en ny periode begynder.</p>
    <p>
        <b>Tekstkonstitution</b>. Originale breve er gengivet i den form, hvori de foreligger, uden
        at fejl i teksten er rettet, bortset fra rene skrivefejl (se f.eks. p. 116,16 og 296,13). I
        afskrifter er derimod også andre åbenbare fejl rettede. Som illustration kan anføres, at
        formen <em>Lindensis</em> er rettet til <em>L&lt;u&gt;ndensis</em> i afskriften p. 32 nr.
        30, hvor den rigtige form <em>Lundensis</em> iøvrigt står i den følgende linje, mens det
        urigtige <em>Lindensis</em> er bevaret i det originale brev nr. 106. Ethvert indskud og
        enhver rettelse - såvel af hele ord som af enkelte bogstaver - er markeret i teksten ved
        spids parentes (se f.eks. p. 77,8. 103,7. 104,8. 105,29. 136,2). Fejl, som udgiverne ikke
        har ment at kunne rette med sikkerhed, er anbragt mellem to kors (f.eks. p. 87,12).
        Fejlagtige former af egennavne og danske appellativer, som udgiverne ikke har kunnet rette
        med sikkerhed, er bevaret i teksten (f.eks. p. 96,2). Overspringelser i forlægget af ord
        eller sætninger, som udgiverne ikke har kunnet udfylde, er betegnet med stjerne (f.eks. p.
        86,22), der ligeledes er benyttet ved udgivernes udeladelse af dittografer i forlægget (som
        p. 71,11). Åbne pladser i forlægget og rasurer, der ikke er overskrevet, er gengivet som
        spatium i teksten. Beskadigelser af forlægget er markeret med firkantet parentes, hvori
        lakunen er suppleret (of. p. 253,6 ff.); hvis en sikker udfyldning ikke har været mulig, er
        lakunens størrelse angivet. </p>
    <p> Hvor forlægget i stedet for et personnavn har et tegn (hyppigst to prikker) eller et
        begyndelsesbogstav, er dette bevaret i teksten. Formler i kopibøger o.l., som i forlægget er
        skrevet i forkortet form, er i udgaven udfyldt i rund parentes.</p>
    <h2 id="noteapparat">3.3 Noteapparater</h2>
    <p>Nederst på siden findes to noteapparater: det tekstkritiske apparat (trykt med petit) og
        citatapparatet (trykt med bourgeois).</p>
    <h3>3.3.1 Tekstkritisk apparat</h3>
    <p> giver forlæggets ordlyd overalt, hvor der er rettet i teksten; desuden meddeler det, hvor
        det skønnes hensigtsmæssigt, forklaringer til de andre ovennævnte forhold: ikke rettede fejl
        i originaler, bemærkninger om fejlagtige former, der ikke med sikkerhed har kunnet rettes,
        bemærkninger om rasurer og åbne pladser, angivelse af at ord og bogstaver er skrevet i
        rasur, eventuelle forlæg for udfyldelsen af huller i teksten o. 1. Endelig er i det
        tekstkritiske apparat meddelt varianter fra alle kilder af selvstændig værdi og, hvor
        originalen er bevaret, tillige realvarianter fra alle vidisser </p>
    <h3>3.3.2 Citatapparat</h3>
    <p> Heri er anført, når et brev er konciperet efter et tidligere brev til samme institution,
        hvad der ofte er tilfældet ved privilegier. Desuden er her givet henvisninger til biblen og
        den kanoniske ret, når teksten angiver citat fra disse kilder. </p>
    <h3>3.3.3 Realkommentarer</h3>
    <p>udfyldes</p>
    <h2 id="oversaettelse">3.4 Oversættelse</h2>
    <p>udfyldes</p>
</div><!--</body>
</html>-->